*********************************************************************
*                          HACKERS WORLD II                         *
*                          "ALEA IACTA EST"                         *
*                            versioon 1.0                           *
*-------------------------------------------------------------------*
*                          Made in Estonia                          *
*                           © august 2000                           *
*                                                                   *
*    Autorid ja programmeerijad: Sulev Reisberg ja Urmas Reisberg   *
*********************************************************************

Kordaks esmalt veelkord kõik Teie ja autorite õigused üle:

Kõik mängijad peavad nõustuma järgnevaga:

"Olen teadlik, et Hackers World II on 100% väljamõeldis ja selles ei
ole kujutatud ühtki reaalselt tegutsevat isikut ega ettevõtet. Mitte
ühtki mängus leiduvat sõna ega lauset ei tule võtta tõena,
solvamise ega pahatahtliku mahategemisena. Luban, et ei esita
mängu autoritele mingeid pretensioone ega kaebusi. Juhul kui
mäng mulle ei meeldi, on mul võimalus seda mitte mängida.

Hackers World II on ARVUTIMÄNG, mille kõik komponendid on
ükshaaval ja koos levitatavad täiesti tasuta. Mängu eest tasu
küsimine ja võtmine on ebaseaduslik ja kriminaalkorras karistatav."

Juhul, kui lugupeetud mängija mõne punktiga siin nõus ei ole, tuleb
tal igaks juhuks mäng ruttu kustutada ja seda mitte iial mängida.

----------------------------------------------------------------------

======================================================================
LÜHIKE ÕPETUS
======================================================================
Mängu mõte on lahendada etteantavad probleemid. Kasutada on lubatud
Netti, paari programmi, paberit, pastakat, ajusid ja loomulikult
arvuti protsessorit. Ülesannete täitmist aga ei tuleks võtta ainukese
eesmärgina, sest mängu tõeline mõte seisneb siiski just MEELELAHUTUSES
ja huumoris. Tähtsusetudki tekstid peaks pakkuma lugemisainet ja
mõtteainet ning seepärast pole mõtet ka Netis liikudes suvaliselt
ainult NEXT või BACK nuppe taguda. :)

Mängu käivitamisel küsitakse Teilt Teie nime. Targem oleks seda mitte
harilikul kombel huupi sisestada, vaid kirjutada ikka päris Enda 
nimi, sest hiljem seda enam muuta ei saa! Ja üldse on parem, kui
see Teil ka hiljem meeles oleks.

Leides ennast Peamenüüst, oleks kõige targem vajutada "Jätka"-nupule.
Nüüd ilmub meie ette vastava Missiooni (probleemid on jagatud Mis-
sioonideks) pealkiri ja järjekorranumber. 

Süsteem, milles töötama peab, on WOS, kust vastavad nupud lehekülje
paremas nurgas viivad meid tagasi mängu peamenüüsse ja programmidesse
Mailbox ja Netscaabakas.

Netscaabakas on lihtne veebi-brauser, mille tutvustamiseks ei näe
me mingeid põhjusi.

Mailbox sisaldab kõiki saabunud meile, kuid sellega saab ka ise meile
saata. Üldjuhul tulebki Missiooni alguses Mailbox avada ja lugeda
värskeid sõnumeid, milles ongi kirjas Missiooni kirjeldus. Iga kord,
kui teile saabub uus meil, kuulete te vaikset signatuuri (Mida teeb
PC-speaker). Nii et kui teil muusika kõrval liiga valjusti mängib,
siis te ilmselt seda ei kuule ja targem oleks aeg-ajalt vaatamas käia,
kas on juba midagi tulnud. Seda enam, et sõnumid Missiooni täitmisest
saabuvad üldjuhul samuti meilidega.

Ülejäänud avastamisrõõmu jätame mängijale endale.

======================================================================
KÜSIMUSED JA VASTUSED
======================================================================

MIS ON.
Hackers World II on ARVUTIMÄNG.

KES TEGID.
Sulev ja Urmas Reisberg. Vastavalt cooler@hot.ee ja nimetu@hot.ee

MIKS TEGID.
Et mängijal hea tuju tekiks! :) Tegelikult ehk selle pärast ka,
et Hackers Worldi esimese osa fännid nõudsid.

AGA TEGELIKULT.
Niisama. Et midagi teha lihtsalt ja QBasicust sotti saada.

KUIDAS ON.
Kui mänguga on mingeidki probleeme, siis võiksite meile sellest
kohe kirjutada: cooler@hot.ee. Üritame vead kohe parandada!
Kõigepealt vaadake muidugi sellesama faili lõppu - seal on
mõnede probleemide lihtsad lahendused kirjas. Teine koht, kuhu
oma pilk enne kirjutamist pöörata, on HACKERS WORLDi kodu-
lehekülg Internetis: http://www.hot.ee/cooler/hacker/

KUI EI OSKA.
Uurige esmalt meie fännide punast raamatut leheküljel
http://www.hot.ee/cooler/hacker/
Kui sealt abi ei leia, võite meile ka loomulikult kirjutada
aadressile cooler@hot.ee. Meile eriti küll ei meeldi päris
otseseid vastuseid anda, sest ehk peaksite Te hoopis mõne
lihtsama mängu valima. Ok, see oli nali. Aitame ikka.

KUI MEELDIB.
Ideaalne! Siis oleme oma eesmärgi saavutanud! Tänusõnad saada
autorite aadressil! :)

KUI EI MEELDI.
Nuuks. Kuid siis on meil pakkuda sulle ometigi üks meeldiv tegevus -
sa saad kustutada selle mängu igaveseks oma arvuti kõvakettalt! :)

TÄNU VÕLGNEME.
Emale, isale ja kõikidele tuttavatele.
SUURED TÄNUSÕNAD lähevad kõikidele meie sõpradele, kes
meid suuremal või vähemal määral on toetanud või kes lihtsalt
oma olemasolemisega on ellu palju päikest toonud:
Ziggy, Hillar, Coldcat, Keiser, Reimo, Marion, Teele, 
Tanel, Andres, Joosep ja teised filmiinimesed, räppar Mart,
...

KÕIGE SUUREMAD TÄNUD LÄHEVAD LOOMULIKULT KÕIKIDELE MEIE
FÄNNIDELE, TÄNU KELLELE SEE MÄNG ÜLDSE VALMIS SAI!

MEIE SOOV.
Tegelikult on nii, et mängu tegemiseks kulutasime me üsna palju
telefoniarvet (et leida õpetusi või soovitusi ja vastata fännide
küsimustele), nii et kui kellelegi mäng väga meeldib ja tal on
raha ka, siis meie ei tee mingisuguseid takistusi raha meile
kinkimiseks.

=======================================================================
PROBLEEMID
=======================================================================
1. KLAVIATUURI MITTETÖÖTAMINE (SUURTE TÄHTEDE ASEMEL ON VÄIKESED TÄHED,
NUMBRIKLAHVID EI TÖÖTA VMS).

Klõpsige nuppe <Caps Lock> või <NumLock>. Kui probleem ei lahene, võib viga
olla selles, et programm ei ühildu sinu klaviatuuriga. Osta uus klaviatuur!

2. PUNKTITABELIS JÄTAB NIMEKOHA TÜHJAKS.

Väga imelik probleem, meil seda ei esinenud, küll aga kurtis selle üle üks
fänn. Kui kellegi see viga kordub, siis saatke meile e-mail aadresile
cooler@hot.ee

3. PUNKTISUMMA LÄHEB VÄGA SUUREKS, MILLE PEALE PROGRAMM ANNAB VEATEATE
"OVERFLOW".

Meie jaoks arusaamatu, kuidas selline asi sai juhtuda. Uurime asja. Kui
teil siuke asi kordub, saatke meile e-mail aadressile cooler@hot.ee

-------
KUI SUL ON MÕNI JÄRGNEVATEST PROBLEEMIDEST, SIIS DOWNLOADI ENDALE UUESTI
HACKERS WORLD II VIIMANE VERSIOON aadressilt:
http://www.hot.ee/cooler/hacker/hacker2.exe

* ESC-nupuga viskab kohe paugupealt mängust välja.
* Ükskõik mis missioonis oled, näitab alguses ikka missioon nr 1 teksti.
* Seebi-masina käivitamisel hilisemates missioonides ütleb, et "missioon
täidetud", kuigi tegelikult ei ole.
* Kolmanda missiooni MISSIOON-tekstis on vale Interneti-aadress.
